# MÖTESANTECKNINGAR

Skrivet retrospektivt.

Första mötestillfället samma dag som vi fick uppgiften landade vi i att inte börja ansvarsfördela eller koda utan att ta egen tid med att fullt ut försöka förstå innebörden av uppgiften och reda ut frågetecken kring vad som egentligen menades med att skapa ett eget API. Nästa dag med mer kött på benen gjorde vi en enkel skiss för vårt API där vi angav vilka olika routes som var aktuella och vilka resurser de hade. I samband med det mötet delade vi också upp uppgifterna mellan oss. Då huvuduppgiften bestod av fem definierade underuppgifter och vi är sex i gruppen valde vi att dubbla en av underuppgifterna, så att alla fick jobba med något eget. Avsikten var att sedan behålla en av de dubblade i projektet, men att redovisa bägge. Sedan jobbade vi på ganska individuellt under någon vecka, med sporadisk kontakt på Discord, och visualiserat arbetsflöde i Trello. Vi hade även ett par avstämningar där vi hördes i röstkanal med hela gruppen. Fredagen innan inlämning hördes vi igen för att snacka ihop oss inför att merge:a in återstående branches och få allt att samköra fint ihop. Även under lördagen jobbade vi vidare med att putsa och avsluta det sista.
